<!DOCTYPE html>
<html lang="it">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Zeppole di San Giuseppe al Forno</title>
</head>
<body>

<h1>Zeppole di San Giuseppe al Forno</h1>

<p>Il tradizionale dolce campano preparato nel giorno di San Giuseppe, in una versione al forno più leggera ma altrettanto golosa.</p>
<p>Vediamo insieme le zeppole di San Giuseppe al forno, la ricetta per dei pasticcini ripieni di crema pasticcera, decorati con la classica amarena in cima e spolverizzati con abbondante zucchero a velo.</p>
<p>La ricetta delle zeppole al forno non è difficile ma occorre seguire il procedimento passo passo per realizzare la pasta choux, sia nella lavorazione degli ingredienti sia nella cottura. Otterremo così delle zeppole soffici e golose! Se provate le zeppole di San Giuseppe e vi piacciono, condividete la ricetta con i vostri amici e ricordate di inviarmi le vostre bellissime foto!</p>

<h2>Approfondimenti</h2>
<ul>
  <li><a href="#pasta-choux">Pasta choux</a></li>
  <li><a href="#zeppole-san-giuseppe">Zeppole di San Giuseppe</a></li>
</ul>

<h2>Tempo di preparazione</h2>
<p>Preparazione: 20 minuti<br>Cottura: 25 minuti<br>Tempo totale: 45 minuti</p>

<h2>Ingredienti</h2>
<p>Dosi per 4 persone:</p>
<ul>
  <li>50 g acqua</li>
  <li>34 g burro</li>
  <li>50 g farina</li>
  <li>2 uova medie</li>
  <li>un pizzico di sale fino</li>
  <li>crema pasticcera q.b.</li>
  <li>ciliegie sciroppate q.b.</li>
  <li>zucchero a velo q.b.</li>
</ul>

<h2>Preparazione</h2>
<ol>
  <li>In una pentola versiamo l'acqua e il burro, aggiungiamo un pizzico di sale e portiamo sul fuoco. Mescoliamo fino a completo scioglimento del burro.</li>
  <li>Appena inizia a bollire aggiungiamo tutta la farina e mescoliamo con il mestolo per qualche minuto fino a che l'impasto forma una palla compatta. Quindi togliamo dal fuoco e lasciamo intiepidire.</li>
  <li>A questo punto aggiungiamo le cinque uova medie, una alla volta. Amalgamiamo bene ogni uovo prima di aggiungere il successivo. L'impasto diventerà denso e cremoso.</li>
  <li>Riempiamo una sac à poche con una punta a stella. In una teglia rivestita di carta forno formiamo le zeppole. Facciamo due giri lasciando vuoto il centro e tenendo un po' di distanza tra una e l'altra perché si gonfiano in cottura.</li>
  <li>Mettiamo in forno ventilato a 200 °C per i primi 15 minuti, poi abbassiamo a 190 °C per altri 10 minuti. Quindi spegniamo il forno e teniamo lo sportello socchiuso, possiamo bloccarlo con un mestolo. Teniamo le zeppole in forno fino a raffreddamento.</li>
  <li>Quando le zeppole di San Giuseppe sono pronte possiamo guarnire con la crema pasticcera aiutandoci con la sac à poche. Cerchiamo di riempire prima il centro e poi facciamo un bel ricciolo di crema sopra.</li>
  <li>Mettiamo un'amarena sciroppata al centro di ogni zeppola e infine spolverizziamo con abbondante zucchero a velo.</li>
  <li>Le zeppole di San Giuseppe sono pronte per essere servite!</li>
</ol>

<h3 id="pasta-choux">Pasta choux</h3>
<p>La pasta choux è una ricetta base di pasticceria che serve per realizzare bignè, éclair e zeppole.</p>

<h3 id="zeppole-san-giuseppe">Zeppole di San Giuseppe</h3>
<p>Le zeppole di San Giuseppe sono un dolce tradizionale originario della Campania che si prepara per la festa del papà il 19 marzo, il giorno di San Giuseppe.</p>

</body>
</html>
